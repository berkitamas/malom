# Malom játék

## Bevezető

A malom a világon mindenhol elterjedt, kétszemélyes, táblás stratégiai társasjáték, hagyományosan lapos korongokkal játsszák a malomtáblán.

![Malom tábla](https://edu.btj.hu/malom/board.png)

## A játékról

Már a késő bronzkori mükénéi kultúra leletei között található malomjáték-karcolat.
Elterjedése a Római Birodalomhoz köthető. Első – jelenlegi formáját mutató –
ismertetése Ovidius i. sz. 2-ben írt A szerelem művészete c. művében található.
Az ókori kelták számára a malomjáték ábrája szent, a gonosztól védelmező szerepet
is betöltött. A középkori Angliában is nagyon népszerű játék volt, sok neves
kolostor kerengőjében találták padokra vésve. Shakespeare Szentivánéji álom c.
vígjátékában is említésre kerül egy szabadtéri változata, amint „iszap borítja”.
Az angol elnevezései a cowboy sakk, illetve morris – ez utóbbi feltehetőleg a latin
 merellus, vagyis pult, játéktábla szóból ered. A 11. és 18. század között a malom
 volt az egyik legnépszerűbb táblajáték, ezután fokozatosan kiszorította a sakk.

## Játékszabályok

```
A----------B----------C
|          |          |
|  D-------E-------F  |
|  |       |       |  |
|  |  G----H----I  |  |
|  |  |         |  |  |
J--K--L         M--N--O
|  |  |         |  |  |
|  |  P----Q----R  |  |
|  |       |       |  |
|  S-------T-------U  |
|          |          |
V----------W----------X
```
A malomjátékot - más néven csoszogóst - az itt
látható táblán játssza két játékos, fejenként
kilenc-kilenc bábuval. A játék két részre oszlik.

Az első részben a játékosok felváltva egy-egy
bábut helyeznek a tábla valamelyik csomópontjára.
Ezek a táblát alkotó három téglalap sarkai, illetve
a vonalak kereszteződései; az ábrán betűk jelölik
őket. A már letett bábuk nem mozdíthatók; bábuinkat
csak üres helyre tehetjük. Ha valakinek sikerül három bábuját a vonalak
mentén vízszintesen vagy függőlegesen egymás mellé
tennie - a téglalapok valamelyik szélén vagy a négy
összekötő vonal egyikén -, ezzel "malmot" csinált,
s jutalmul leveheti az ellenfél valamelyik bábuját.
A levett bábu nem tehető vissza többé. Nem szabad levenni olyan bábut, ami
éppen malomban áll; kivéve azt a ritka esetet, ha az ellenfél valamennyi
bábuja malomban van.

Ha mindkét játékos elhelyezte kilenc-kilenc bábuját, kezdődik a játék
második része. Itt felváltva lépnek egy-egy bábujukkal, mindig a vonalak
mentén, s mindig csak a szomszédos csomópontig. (Például A-ról B-re vagy
J-re, T-ről Q-ra, S-re, U-ra vagy W-re.) Nem lehet olyan csomópontra lépni,
ahol már áll figura, akár az ellenfélé, akár a sajátunk.
Most is malom létrehozása a feladat. Aki malmot csinál, levehet egy
ellenséges bábut, ami nem áll malomban.

Ha valamelyik játékosnak pontosan három figurája maradt, ugorhat: nem kell
többet a vonalak mentén közlekednie, hanem bármelyik szabad csomópontra
átugorhat bábuival, akárhol álltak is azok. Ha azonban ezután ellenfelének
sikerül malmot csinálnia, nyert, hiszen ha a három közül levesz egyet, kettő
marad, ennyivel pedig nem lehet malmot csinálni.
A játék véget érhet úgy is, hogy a soron levő játékos nem tud lépni, mert
minden bábujának el van zárva az útja - ekkor vesztett. (Ez csak a játék
második részében következhet be, mivel az első részben bárhova lehet rakni;
s csak akkor, amikor a játékosnak még legalább négy bábuja van, mivel
hárommal már ugrálhat.)

Érvényes malom természetesen, ha meglevő malmunkat kinyitjuk - kilépünk az
egyik bábuval -, majd újra bezárjuk. Ezt ismételgetni is lehet, aminek
csiki-csuki a neve; ellenszere a ki-be lépegető bábu útjának blokkolása,
valamint az ugrálás, amikor lehetővé válik. A csiki-csukit megegyezés
szerint tiltani is lehet.

## Telepítés

### 1. lépés: Lefordítjuk

```
make
```
### 2. lépés: Futtatjuk

```
bin/malom
```

### Kapcsolódó linkek

Wikipedia: https://hu.wikipedia.org/wiki/Malom_(j%C3%A1t%C3%A9k)\n
MEK: http://mek.niif.hu/00000/00056/html/135.htm



A játék a Szegedi Tudományegyetem
Programozás alapjai gyak. (tehetséggondozó program) (IB103g-24)  kurzoson
lévő kötelezően beadandó feladat.
